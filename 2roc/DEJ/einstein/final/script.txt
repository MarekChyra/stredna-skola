Albert Einstein sa narodil v Ulme vo Württemberskom kráľovstve (Nemecká ríša) v
roku 1879 do židovskej rodiny.
Aj keď bol Einstein pôvodom žid navštevoval katolícku základnú školu v Mníchove.
Následne navštevoval Luitpold-Gymnasium (dnes Albert Einstein Gymnasium). Tam
získal vyššie základné a stredoškolské vzdelanie.
Vo veku 16 rokov ho prijali na Švajčiarsku federálnu polytechnickú školu v Zürichu a
ešte Argovskú kanotálnu školu v Aarau kde dokončil stredoškolské vzdelanie.
V septembri 1896 absolvoval švajčiarsku maturitnú skúšku. Na stupnici hodnotenia
od 1 do 6, kde 6 je tá najlepšia známky, bol ohodnotený 6 z fyziky a matematických
predmetov. To prispelo k mýtu, že Albert Einstein prepadol z matematiky keďže u
nás sa hodnotia predmety opačne.
V tom istom roku sa Einstein so súhlasom svojho otca vzdal občianstva v nemeckom
kráľovstve Württemberg, aby sa vyhol vojenskej službe. Potom študoval fyziku na
prestížnej technike v Zürichu.
Federálny učiteľský diplom dostal v roku 1900.
V roku 1901 dostal švajčiarske občianstvo.
Od roku 1902 pracoval na patentovom úrade v Berne, kde mal čas venovať sa
fyzike.
V &quot;zázračnom&quot; roku 1905 mu vyšli tri kľúčové články, ktoré založili jeho vedecký
kredit: o fotoelektrickom jave (kvantová teória), o Brownovom pohybe častíc
(atómová teória) a o časopriestorových vzťahoch a väzbe hmoty a energie
(špeciálna teória relativity).
Roku 1916 uverejnil všeobecnú teóriu relativity, svoje najväčšie dielo, v ktorom
ukázal, že gravitácia vyplýva z deformácie priestoru prítomnosťou hmotných telies.
Roku 1919 astronómovia pri pozorovaní zatmenia Slnka potvrdili predpovede
všeobecnej teórie relativity o ohybe svetla v gravitačnom poli.
Roku 1920 sa v Nemecku začali antisemitské útoky. Po nástupe Hitlera definitívne
presídlil do Spojených štátov na Institute for Advanced Study v Princetone.
Bol známy ako pacifista, v roku 1939 však podpísal list americkému prezidentovi
Franklinovi D. Rooseveltovi, v ktorom ho vyzval, aby vyvinul atómovú bombu.
Nemeckí vedci objavili jadrové štiepenie, proces rozdelenia atómového jadra, aby sa
uvoľnila energia. Einsteina k napísaniu listu povzbudzoval Leo Szilard, fyzik z
Maďarska, ktorý bol presvedčený, že Nemecko môže použiť túto novoobjavenú
technológiu na výrobu zbraní. Szilard list napísal, ale Einstein ho podpísal, pretože
sa domnievali, že má u prezidenta najvyššiu autoritu. Einstein to neskôr nazval

&quot;jednou veľkou chybou&quot;. Einstein sa nezúčastnil na tvorbe bomby. Nemal dovolené
pracovať na projekte Manhattan - považoval sa za príliš veľké bezpečnostné riziko,
pretože bol známy ako ľavicový politický aktivista. Einstein neskôr povedal: &quot;Keby
som vedel, že Nemcom sa nepodarí vyvinúť atómovú bombu, neurobil by som nič.&quot;
Varoval tiež, že &quot;sa uberáme smerom k neporovnateľnej katastrofe&quot;.
V roku 1952 odmietol stať sa prezidentom Izraela.
Zomrel v Princetone 18. apríla 1955.
Ako zmenil svet
Geniálny vedec je pokladaný za &quot;otca modernej fyziky&quot;, ktorý zásadne zmenil pohľad
na hmotu a na vzťah priestoru a času. Albert Einstein uznával náboženstvo i vedu
ako myšlienkovú konštrukciu, ktorá prispieva k zušľachťovaniu celého ľudstva.
Vnímal ich ako pocit svetovej harmónie i spôsob pre porozumenie našej existencie.
Vedecké poznanie robí vieru v Boha pravdepodobnejšou, všestrannejšou,
prijateľnejšou a hlbšou. Spoznal, že na to, aby každodenný všedný život bol
skutočne ľudský, treba aj vieru v Boha. &quot;... Prírodné vedy bez náboženstva sú
ochrnuté a náboženstvo bez vedy je slepé... Náboženstvo a veda sú podľa
môjho názoru dve veľké a príbuzné sily, úzko medzi sebou spriahnuté. Viedli
ľudstvo vpred a ešte vždy ho vedú.&quot;
Zaujímavosti
Albert sa ako dieťa veľmi pomaly učil aj rozprával. Na väčšinu svojich objavov prišiel
Einstein iba zapojením kreativity a vizualizácie vo svojej hlave. Patológ, ktorý
pracoval na Einsteinovom tele mu po smrti ukradol mozog a schovával ho v dóze po
dobu 20 rokov. Nedostal Nobelu cenu za známu teóriu relativity ale za fototelektrický
jav.
